# Å opprette en Discord Bot

For å følge videre kreves det at du har en bruker registrert hos [Discord](https://discord.com/).
Når du har registrert en bruker, får du tilgang til [discords utviklerportal](https://discord.com/developers/applications).

For å opprette en discord bot må du først klikke på knappen "New Application".

![image](https://user-images.githubusercontent.com/40642234/210748029-2e5a3271-fda4-4077-8763-890996e3be56.png)

Du vil da bli vist en skjerm der du navngir botten, og samtykke til [Discord Developer TOS](https://discord.com/developers/docs/policies-and-agreements/developer-terms-of-service) og [Developer policy](https://discord.com/developers/docs/policies-and-agreements/developer-policy).

![image](https://user-images.githubusercontent.com/40642234/210748499-15d8ccc2-24a7-4bb9-a06b-4ff9fb306485.png)

Etter du har opprettet applikasjonen din, klikker du på bot-fliken på venstre side av siden. 

![image](https://user-images.githubusercontent.com/40642234/210749583-518510cf-46fd-4490-b9b8-2d1e7f105ea3.png)

Klikk "Add Bot" og bekreft pop-upen. Dette gjør at du kan invitere botten din til en server du har adminrettigheter i.

![image](https://user-images.githubusercontent.com/40642234/210749777-97dc8aa4-3ef6-41d6-a0ad-ba0e891a7622.png)

## Gi botten rettigheter

For å gi botten rettigheter må du huke av på et par brytere. For å gjøre det enkelt gjennom dette kurset, huk bare av på alle slik vist under.

![image](https://user-images.githubusercontent.com/40642234/210750312-f50843ec-9d2b-464b-814f-c01a0aeee6f1.png)

> **Note**
> Husk å lagre alle endringer du gjør!

## Nøkkelen til botten din

Når du oppretter en bot, er det viktig at du skriver ned ditt "Token" som er brukernavn og passord for botten. Inntil videre, bare lagre nøkkelen i et tekstdokument fram til du får bruk for det.

![image](https://user-images.githubusercontent.com/40642234/210755034-95589607-1fe4-47a1-88d1-d22317dfe8c8.png)


[![image](https://img.shields.io/badge/next-Neste%20Side-green?style=for-the-badge&logo=python&logoColor=yellow)](https://github.com/Tragnet/DiscordBot-Kurs/tree/1.3-Invitere-botten-til-serveren-din)


